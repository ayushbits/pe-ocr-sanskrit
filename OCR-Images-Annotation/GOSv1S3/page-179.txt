१७२                                  गोलाध्याये-

म.टी .- अथ प्रतिमण्डलप्रयोजनरूपां स्पष्टीकरणवासनां विवक्षुः प्रथमं केन्द्रभुजकोटिज्यास्वरूपमत्रोपजातिकेन्द्रवज्राभ्यां प्रतिपादयति- तङ्गोर्ध्वरेखेति।
      कक्षावृत्तस्थोच्चस्थानादूर्ध्वं या रेखैकदेशरूपा। अस्मिन् लिखिते प्रतिमण्डले। यत्र परिध्येकदेशे लग्ना सक्ता। तत्र प्रतिमण्डलपरिध्येकदेशे। उच्चमुच्चचिह्नं खलु निश्चयेन कार्यम्। अपिशब्दः समुच्चयार्थकस्तेन कक्षावृत्तप्रतिवृत्तयोरुच्चचिह्नं कार्यं नैकत्र। प्रतिमण्डलोच्चस्थानज्ञानार्थमेव कक्षावृत्त उच्चभोगस्थानज्ञानस्यावश्यकत्वान्न तत्र तत्त्वत उच्चमित्यर्थः। ततः प्रतिमण्डलोच्चस्थानात्। तुङ्गभागैर्गणितागतोच्चराश्यादिभोगस्य भागात्मककरणेन ये सावयवा भागास्तैरित्यर्थः। विलोमं कक्षास्थितमेषादिराशिक्रममार्गाद्विपरीतमार्गेणापसव्येनेति तात्पर्यार्थः। कक्षास्थितभागप्रमाणेन प्रतिवृत्ते गणनया यत्र चिह्नं तत्र मेषादेश्चिह्नं खलु निश्चयेन कार्यम्। गणितागतोच्चभोगस्य मेषादितः सिद्धत्वेन यथा कक्षावृत्ते मेषादित उच्चभोगेन राशिक्रमभागादुच्चचिह्नं कृतं तथाऽत्रोच्चस्थानज्ञानात्तद्भागैर्वैपरीत्येन मेषादिस्थानस्योपपत्तिसिद्धत्वादित्यर्थः। अस्मात् प्रतिवृत्तस्थमेषादिचिह्नात्। गणितागतो ग्रहः। अनुलोमं सव्यमार्गेण। कक्षावृत्तवत्प्रतिवृत्ते देयं तदुच्चान्तरम्। प्रतिवृत्तस्थग्रहोच्चचिह्नयोरन्तरालं प्रतिवृत्तपरिध्येकदेशरूपम्। उच्चाद्ग्रहाद्वा केन्द्रं ज्ञेयमत्र प्रतिवृत्ते। तेन कक्षावृत्ते ग्नहोच्चान्तरसत्त्वेऽपि केन्द्रं न भवति। तत्रोच्चग्रहयोरसत्त्वादिति सूचितम्। उच्चरेखाखगयोर्वृत्तद्वयस्पृष्टोर्ध्वाधरोच्चरेखैकदेशप्रतिवृत्तस्थग्रहचिह्नयोर्मध्येऽन्तरालेऽर्धज्याकारा ऋज्वी रेखा प्रतिवृत्तान्तभुजज्या चकारात्तद्रेखैकदेशास
न्नोच्चतत्षड्भान्तरस्थानान्यतरग्रहचिह्नयोरन्तरालमल्पं प्रतिवृत्तपरिध्येकदेशरूपं तद्धनुर्भुज इत्यर्थः। तिर्यक्स्थरेखाखगयोः प्रतिवृत्तमध्यस्थतिर्यग्रेखैकदेशप्रतिवृत्तस्थग्रहचिह्नयोरन्तराले प्रतिवृत्तान्ततोऽर्धज्याकारा ऋज्वी रेखा कोटिः कोटिज्येत्यर्थः। अत्र कोटि
ग्रहणाद्भुजज्याकोटिज्ययोर्जात्यत्र्यस्रसंबन्धेन भुजकोटित्वमस्तीत्युक्तम्। तत्र त्रिज्यायाः कर्णत्वादिति ध्येयम्। चकारात्तिर्यग्रेखैकदेशासन्नप्रतिवृत्तभागगतस्थग्रहयोः प्रतिवृत्तेऽन्तरमल्पं परिध्येकदेशरूपं कोटिस्तद्धनुरित्यर्थः। ननूक्तभुजकोटिज्ययोस्तत्संज्ञा
कुतः। व्यत्ययेनापि संज्ञायाः समुचितत्वादत आह - सेति। तिर्यक्स्थरेखाग्रहान्तरालरूपार्धज्या। ऊर्ध्वाधरा तुङ्गरेखावदित्यर्थः। बाहुगुणः। उक्तरूपा भुजज्या। तिर्यग् वृत्तमध्यस्थतिर्यग्रेखावदित्यर्थः। तथा च-
           इष्टाद् बाहोर्यत्स्यात्तत्स्पर्द्धिन्यां दिशीतरो बाहुः।
           त्र्यस्रे चतुरस्रे वा सा कोटिः कीर्तिता तज्ज्ञैः।
