१४४                                   गोलाध्याये-

म.टी.-त्रिज्यावर्गात्पञ्चगुणितान्मूलं त्रिज्यया हीनं चतुर्भिर्भक्तम्। फलमष्टादशांशानां सूक्ष्मा ज्या भवति। एवं तस्याः कोटिज्या द्विसप्ततिभागज्या भवति। अत्राप्यूनितस्थाने युतावधारणेन चतुष्पञ्चाशदंशज्या स्यादिति ध्येयम्। इदं षट्त्रिंशदंशज्यायाः साधनोपपत्तिहेतुकमानयनं कथमिति चेच्छृणु। अष्टादशभागज्यास्वरूपमानयनसिद्धं 'त्रिज्याकृतीषुघातान्मूलं त्रिज्योनितं चतुर्भक्तं ' इदं मू १ त्रि -१ (४) त्रिज्यातः शुद्धं द्विसप्तति  भागानामुत्क्रमज्यारूपं मू० -१  त्रि० ५ (४) । अस्मात्त्रिज्योत्क्रमज्यानिहतेर्दलस्य मूलं तदर्धांशकसिञ्जिनीत्यनेन षट्त्रिंशदंशज्यासाधने तद्वर्गः सिद्धोऽयं तावत् । मू.त्रि. १ त्रि. व. ५ । अत्र त्रिज्याकृतीषुघातान्मूललाभाभावादासन्नमूलग्रहणानन्तरगुणने बह्वन्तरपाताच्च प्रथमत एव मूलवर्गस्त्रिज्याकृतीषुघातात्मको वर्गेण वर्गं गुणयेदित्युक्तत्वात्त्रिज्यावर्गगुणितस्तत्पदं मूलत्रिज्याघातरूपं सूक्ष्मं तदूनस्त्रिज्याकृतीषुघाताष्टभक्तफलं षट्त्रिंशदंशानां ज्यावर्गस्तन्मूलं तेषां ज्येत्युपपन्नं त्रिज्याकृतीषुघातात्त्रिज्याकृति वर्गपञ्चघातस्य। मूलोनादष्टहृतान्मूलं षट्त्रिंशदंशज्या' इति। अष्टादशभागज्यानयनोपपत्तिस्तु वृत्तपरिधिं समदशविभागं कृत्वा तच्चिह्नद्वयाभ्यां पूर्वापरा याम्योत्तरा रेखा
वृत्ते कार्याः। याम्योत्तररेखाग्रादासन्नसमदशविभागं चिह्नपर्यन्तरेखा संपूर्णज्या षड्त्रिंशदंशानां तत्संपूर्णज्यामितेन व्यासार्धेन याम्योत्तररेखाग्राद्वृत्तं कार्यम्। तद्वृत्ते केन्द्र परिध्यन्तररेखा षट्त्रिंशदंशज्या सर्वत्रातस्तद्वृत्तव्यासार्धमानं गणितप्रकारेण ज्ञानार्थं पूर्ववृत्तकेश(न्द्रा)त्पूर्वापररेखायां त्रिज्यार्धं दत्त्वा तच्चिह्नमध्यत्रिज्यार्धरूपेण व्यासार्धेन वृत्तं मूलवृत्तकेन्द्रपूर्वापररेखाप्रस्पष्टपरिधिकं षट्त्रिंशदंशज्यावृत्तं परिधिसंलग्नं भवतीति
प्रत्यक्षमतस्त्रिज्यार्धचिह्नयाम्योत्तररेखाग्रान्तरं कर्णकारं सूत्रं त्रिज्यार्धोनं षट्त्रिंशदंशसंपूर्णज्या भवति। तृतीयं लघुवृत्ते त्रिज्यार्धस्य व्यासार्धत्वात्। तत्र प्रथमद्वितीयवृत्तकेन्द्रान्तरं त्रिज्यामितं कोटिः । प्रथमतृतीयवृत्तकेन्द्रान्तरं त्रिज्यार्धमितं भुजो द्वितीयतृतीयवृत्तकेन्द्रान्तरं कर्ण इति क्षेत्रदर्शनात्त्रिज्यत्त्रिज्यार्धज्ययोर्वर्गयोगपदं कर्णस्त्रिज्यार्धोनषट्त्रिंशदंशसंपूर्णज्या। तत्रापि कर्णवर्गस्य त्रिज्यावर्गपञ्चघातचतुर्थांशरूपत्वात्त्रि
ज्याकृतीषुघातमूलार्धं कर्णोऽयं त्रिज्यार्धोनसूत्रमूलमेव त्रिज्योनं कृत्वा तदर्धकृतं लाघवादस्याः संपूर्णज्यात्वादर्धमष्टादशांशानामर्धज्यात्रिज्याकृतीषुघातान्मूलं त्रिज्योनितं चतुर्भक्तमित्युपपन्ना । अथ द्वितीयतृतीयवृत्तसंयोगे का युक्तिरिति चेदेकराशिज्याज्ञानोपजीव्यसमषडस्त्रत्रिज्यातुल्यभुजोपलब्धिवदुपलम्भ एव प्रत्यक्षं प्रमाणमवेहि। अत्रोभयत्रोपपत्तिः शिल्पयुक्तिरित्यादियवनग्रन्थे सविस्तरं प्रतिपादिता । तत्प्रतिपादनं च ग्रन्थविस्तरभीत्या बहुप्रयासलिखनाच्चोपेक्षितमिति ध्येयम् । अन्ये तु-दशात्प्रभुजवर्गोऽयं भुजत्रिज्यावधोनयुक्। त्रिज्यावर्गो भवेदेतन्नियतं नात्र संशय इति। ग्रन्थान्तरोक्तादेकवर्णमध्यमाहरणबीजेनात्र युक्तिस्तथा हि –अष्टादशभागज्यामानं या १ ।

