                           उदयास्ताधिकारः ।                (२८१)
     अत्राचार्येण पाताश्चक्रशुद्धाः कृताः । अतः पातरहितादित्युक्तम् । अत्रा-नुपातः । यदि चतुर्विंशतिमितायां क्रान्तौ एताः पठितशरकलांस्तदेष्टायां ग्रह-क्रान्तौ का इति । अत्र लाघवार्थं स्वल्पान्तरत्वात् अंगुलादिकशरस्योपयोगित्वात् सर्वेषां शरः पञ्चाशदंगुलो गृहीतः । एवमिष्टग्रहक्रान्त्यंशानां पञ्चाशद्गुणः । चतुर्विंशतिर्हरः । यदि कर्णाग्रे अयं तदा चतुर्विंशतित्रिज्याग्रे कः । एवं चतुर्विं-शतितुल्ययोर्गुणहरयोर्नाशे कृते क्रान्तेः पञ्चाशद्गुणः । कर्णो हरः । अत्र कर्णो हि भवमितत्रिज्यां प्रकल्प्य कृतोऽस्ति । अतोऽन्योऽनुपातः । यदि चतुर्विंशति-व्यासार्धेऽयं तदा भवमिते क इति । एवं भवपञ्चाशदूघातो गुणः ५५०। चतु-र्विंशतिर्हरः । कर्णोऽपि हरः । अत्र सिद्धौ गुणहरौ हरेणापवर्त्तितौ जातो गुणस्त्रयोविंशतिः । अतः क्रान्त्यंशकास्त्रियमाहताः कर्णाप्ता इति । अत्र बुधशुक्र-शनीनां स्वल्पान्तरत्वात् सम एव गृहीतः । गुरोः पठितशरः पञ्चविंशतिः। पञ्चाशन्मितः कृतोऽस्त्यतो लोचनाप्ता इति । एवं भौमस्य सप्तत्रिंशत् । अतस्ते स्वाङ्घ्रयूना इति । परमाल्पशीघ्रकर्णोऽर्धमतो द्व्याप्तोऽपि ।कलात्रयेणै-कमंगुलमतस्त्रिघ्नः कलाद्यः स्यात्। एवमत्र नाडीमण्डलात् क्रान्तिमण्डलपर्यन्तं दक्षिणोत्तरमन्तरं क्रान्तिः।
क्रान्तिमण्डलाद्ग्रहपर्यन्तं शरः । एवमुभयोः संस्कारे स्पष्टा क्रान्ति र्नाडिकामण्डलग्रहयोरेन्तरे भवतीतयुपपन्नम् ।। १५ ।।
     विश्वनाथः– अथ भौमादीनां शरसाधनमाह मन्दस्पष्टेति । मन्द-स्पष्टो भौमः १० । ३ ।  ८ । ४५ स्वपातेन राश्यादिना १ । १० रहितः ८ । २३ । ८ । ४५ । अस्मात् केवलादयनांशसंस्कारं विना स्युः खण्डानीत्या-दिना क्रान्तिः २३ । ४३ । ३३ । त्रयोविंशत्या २३ गुणिता ५४५ । ४१ । ३९। शीघ्रकर्णेन ११ । ५१ । २१ । भक्ता फलम् ४६ । १। ३८।  । स्वांघ्र्यूना- असृजः इत्युक्तत्वात् स्वचतुर्थांशेन ११ । ३० । २४ । रहितं पातोनमन्दस्पष्टस्य दक्षिणगोलस्थत्वाज्जातोंऽगुलादिको दक्षिणः शरः ३४ । ३१। १४ । अत्र एता-वान् विशेषः । यदा भौमस्य शीघ्रकर्ण एकादशाल्पस्तदा महदन्तरं पतति इति कारणात् शीघ्र कर्णेन भक्ताद्यत्फलं प्राप्तं तत् द्वाभ्यां भक्तं पश्चात् स्वचतुर्थांशेन रहितं कार्यं स भौमस्य शरो भवति । एकादशाधिके शीघ्रकर्णेनान्तरं तत्र स्वा-घ्र्यूना इत्येव । मन्दस्पुष्टो बुधः १ । ५ । ३ । १५ । राश्यादिपातः । ० ।२०।  ० ।० ।  अयमहर्गणोत्पन्नशीघ्रकेन्द्रेण १ । १७ । १४ । ५० रहितः ११ । २ । ४५ । १० । अनेन मन्दस्पष्टो रहितः २ । २ । १८ । ५ । अस्य क्रान्तिः २१ । ० । ५१ । त्रियमा-२३ हता ४८३ । १९ । ३३ शीघ्रकर्णेन १३ ।५७ । १० भक्ता फलं जातः शरः ३४ । ३८ । २४। पातोनस्योत्तरगोलस्थत्वादुत्तरः।
