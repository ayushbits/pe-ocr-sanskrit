                          उदयास्ताधिकारः ।                   (२७७
    कुद्वित्र्याब्धियुगाश्विनो दलचयश्चेत् षड्भपुष्टं चलं
    केन्द्रं चक्रविशुद्धमस्य भमितार्धैक्यं लवघ्नागतात् ।
    त्रिशल्लब्धयुतं कुजात्कुयमलाब्धीन्द्वद्रिभक्तं क्रमा-
   त्तद्धीना धृतिरिष्विला गुणभुवो गोऽब्जा इनाद्राक्श्रुतिः।।१४।।
     मल्लारिः– अथ ग्रहाणां शीघ्रकर्णानयनमेकवृत्तेनाह । अयं दलानां खण्डा-नां चयः स्यात् । कुरेकः । द्वौ । त्रयः । अब्धयश्चत्वारः । युगानि चत्वारि । अश्विनौ द्वौ । एतानि षट् खण्डानि स्युः । चलक्नेन्द्रं चेत् षड्भपुष्टं षड्राश्यधिकं तदा चक्रात् द्वादशराशिभ्यः शुद्धम् । अस्य चलकेन्द्रस्य यानि भानि राशयः। तन्मितार्धानामैक्यं कार्यम् । लवघ्ना- गतात् भागगुणितभोग्यखण्डात् त्रिंशता यल्ल-ब्धं तेन तदैक्यं युतं कायम् । ततः कुजात् मंगलमारभ्य कुयमलाब्धन्द्विद्रिभक्तम् । भौमस्येकभक्तम् । बुधस्य द्विभक्तम् । गुरोश्चतुर्भक्तम् । शुक्रस्यैकभक्तम् । शनेः सप्तभक्तम् । क्रमात् तत्फलेन एतेऽङ्काः ऊनाः कार्याः । धृतिः अष्टादश भौमस्य फलेन हीना भौमस्य शीघ्रकर्णः । इष्विलाः पञ्चदश बुधस्य । गुणभुवस्त्रयोदश गुरोः। गोऽब्जा एकोनविंशतिः शुक्रस्य । इना द्वादश शनेरेतेऽङ्काः फलेन हीनाः सन्तो यच्छेषं तद्ग्रहाणां द्राकूश्रुतिः शीघ्रकर्णः स्यात् ।
 अत्रोपपात्ति । अत्र कोटिज्यान्त्यफलज्ययोर्मृगकर्क्यादिशीघ्रकेन्द्रे योगान्तरं कोटिः । शीघ्रकेन्द्रदोर्ज्या भुजः । अनयोर्वर्गैक्यपदं कर्णः । शीघ्रप्रतिमण्डले व्यासार्धमत्र तु दाोर्ज्याकोटिज्यादिविधिनास्ति ।
 अतः प्रतिराशिशीघ्रकर्णः साधितः । शीघ्रफलयुतराशित्रयं प्रथमं पदम् । शीघ्रफलोनं राशित्रयं द्वितीयम्। अतः षड्राशिमध्ये पदद्वयमस्त्येव । अतः षट् खण्डान्येव कर्णार्थं शीघ्रकेन्द्रात् साधितानि । तानि भवमितां त्रिज्यां परिकिल्प्य भौमशीघ्रफलान्त्यज्यातः साधितानि । ग्रहाणां परमशीघ्रफलज्या भिन्ना भिन्ना । अतो हि भौमशीघ्रपरमतफलज्या-८१ यामस्यां यद्येतानि खण्डानि तदेष्टग्रहपरमशीघ्रफलज्यासु कान्यतो बुधादीनां यमलाव्धन्द्विद्रिभक्तमुक्तं भौमस्य यथास्थितत्वात् कुभक्तमिति । अनेन फलेन परमशीघ्रकर्णा यावदूनीक्रियन्ते तावदिष्टशीघ्रकर्णा भवन्ति । परमशीघ्रकर्णास्तु त्रिज्यान्त्यफलज्यायोगतुल्याः । यथा भौमस्यान्त्यफलज्या ८१ । इयं त्रिज्यायुता २०१ । यदि त्रिज्यायामस्यां १२०परमभौमशीघ्र कर्णोऽयं २०१ तदेष्टायां भवतुल्यायां किमिति जाताः १८ । अत्र भवमितित्रिज्यायां सप्तमितान्त्यफलज्या । ७ । अतस्त्रिज्यान्त्यफलज्यायोगे परमशीघ्रकर्णोऽयं २८ युक्तः । एवं त्रिज्यान्त्यफलज्यान्तरेण परमाल्पशीघ्रकर्णः । अत्र भौमस्य कुभक्तमिति यदुक्तं तेन सर्वखण्डयोगे १६ । धृतिशुद्धे द्वयं परमाल्पः शीघ्रकर्णः
